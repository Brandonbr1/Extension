La violazione del copyright è una situazione quotidiana per i modder. La maggior parte delle mod abbastanza popolari oggi sono state copiate e redistribuite in siti di terze parti senza nessun riconoscimento o permesso dei loro sviluppatori. Molti di questi siti sono ospitati in Vietnam o in Russia, e sono difficili da chiudere a causa della diversa legislazione sul copyright. Molti di questi siti monetizzano illegalmente i loro link di download per guadagnare denaro dal duro lavoro dei modder, e molti arrivano persino a rivendicare la proprietà del contenuto illegale. Alcuni di loro sono noti per ospitare malware o virus e affermano che si tratta di mod reali e innocue. Questo deve finire.

Quando i DMCA e gli avvisi di ritiro falliscono, dobbiamo fare affidamento sulla comunità per impedire alle persone di scaricare mods da queste fonti. Tuttavia, molti dei siti web che si impegnano nel tipo di attività descritta sopra sembrano molto ben progettati e ufficiali, confondendo molti giocatori e facendo loro credere che questi siti siano in realtà quelli veri. Come risultato, molti computer sono infettati da virus e malware, i modder perdono introiti e reputazione e vengono invasi da segnalazioni su bug che sono già stati risolti in versioni più recenti delle loro mod, poiché solo le vecchie versioni sono ospitate sui siti illegali. Stop Mod Reposts è progettato per fermare questo. Ecco come abbiamo intenzione di farlo:

- Far sapere alla gente che i siti sono illegali. Non c'è modo di impedire alle persone di usare questi siti quando non sanno che le azioni dell'host siano contro la legge e che l'host ignora i diritti dei modder. Pertanto, questa estensione mostrerà un overlay quando si naviga in un sito come questo.
- Far sapere alla gente che visitare questi siti mette a rischio i loro computer. Nessuno vuole essere infettato da un malware, quindi li avvertiremo che i siti potrebbero danneggiare i loro computer.

I siti che questa estensione rileva sono gli stessi che sono elencati su https://github.com/StopModReposts/Illegal-Mod-Sites e vengono sempre aggiornati con nuovi link.
